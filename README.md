# Księgozbiór

Zbieranie ciekawych książek jest pasjonujące, jednak znalezienie *tej jedynej* bywa nie lada wyzwaniem. Aplikacja *Księgozbiór* pomoże Ci odnaleźć się w Twojej kolekcji literatury. Dodawaj informacje o zbieranych książkach, pisz opinie i przeszukuj swój zbiór z łatwością!

## Przeglądanie kolekcji

Przeglądaj swój zbiór z łatwością. Wyświetlaj zebrane książki w postaci przejrzystej i wygodnej listy oraz wyszukuj pojedyncze elementy w kolekcji po wprowadzonych wcześniej polach takich jak tytuł, seria, czy autor. Skorzystaj też z opcji sortowania zbioru po wybranym polu, by jeszcze efektywniej odnajdować konkretne egzemplarze.

Możesz także wyświetlać szczegóły wybranych przez siebie książek, przeglądać dodane przez siebie opinie oraz oglądać zdjęcie okładki w powiększeniu, by z łatwością dostrzec detale i odróżnić od siebie dwa podobne egzemplarze. Wszystkie dodane do kolekcji pozycje możesz również edytować oraz usuwać.

## Zarządzanie księgozbiorem

Dodawanie książek do Twojego księgozbioru jest dziecinnie proste! Wystarczy jedynie wpisać interesujące Cię informacje i gotowe. Nasza aplikacja obsługuje możliwość wpisania danych takich jak seria, tytuł, gatunek, opis, autor, rok wydania i opinia. Możesz również załączyć zdjęcie okładki, by jeszcze efektywniej nawigować się po swoim zbiorze. Zbierasz całą serię? To świetnie! Nasz program podpowie ci wpisane wcześniej informacje i pozwoli wpisać cały zbiór w sekundy.

## Przenosiny? No pewnie!

Nasz księgozbiór pozwala Ci utworzyć pełną kopię zapasową wszystkich danych o książkach, dzięki czemu możesz bez trudu przemieścić swoje dane na nowy komputer, w łatwy sposób dokonać archiwizacji lub po prostu zabezpieczyć swój zbiór przed ewentualną utratą danych.

Dzięki naszej aplikacji przywrócisz też dane z wygenerowanej wcześniej kopii zapasowej, a nawet połączysz kilka zbiorów w jeden. Funkcja ta świetnie sprawdzi się w gronie rodzinnym, kiedy będzie liczył się czas. Wystarczy, że domownicy podzielą się między sobą pracą i równocześnie wprowadzając książki na swoich komputerach utworzą kilka odrębnych zbiorów, które na koniec połączycie w jeden.

## Ograniczenia

Oferowany przez nas księgozbiór może przechowywać maksymalnie 140TB danych wliczając w to załączane z książkami zdjęcia okładek.

## Przydatne linki

[Zobacz pełną dokumentację](https://itsbk20.notion.site/Ksi-gozbi-r-929073d63ce045349badc89f8ba21e32)
